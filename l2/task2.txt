Zadanie 2
Napisz program, który będzie szyfrował i deszyfrował wiadomość napisaną tekstem
jawnym w języku polskim (bez polskich znaków diakrytycznych). Do szyfrowania i
deszyfrowania należy zastosować szyfr przestawieniowy permutacyjny (podstawowe
informacje na temat szyfru w załączonym pliku). Parametrami wejściowymi są:
1. Którą operację wykonać: S – szyfrowanie, D – deszyfrowanie
2. 8 znakowy klucz przekształcenia zawierający cyfry z przedziału od 1 do 8:
3. Tekst jawny (co najwyżej 50 znaków), jeśli operacją jest szyfrowanie lub
kryptogram o długości do 50 znaków, jeśli operacją jest deszyfrowanie
Założenia:
1. Przed szyfrowaniem tekst jawny musi być znormalizowany, tzn. należy z niego
usunąć wszystkie spacje i znaki interpunkcyjne.
2. Tekst jawny i szyfrogram zawierają wyłącznie wielkie litery.
3. Tekst jawny i szyfrogram nie zawierają cyfr.
Opis szyfru do zadania 2.
W szyfrach przestawieniowych z kluczem permutacyjnym zamieniana jest kolejność
znaków tekstu jawnego przy zastosowaniu stałego okresu d (rozmiar szyfrowanego
bloku tekstu jawnego). Niech Zd będzie zbiorem liczb naturalnych od 1 do d, zaś f: Zd 
Zd będzie permutacją na zbiorze Zd. Kluczem szyfru permutacyjnego jest para K = (d, f).
Kolejne bloki d znaków są szyfrowane przez dokonanie permutacji znaków zgodnie z
funkcją f. Tekst jawny M=m1 ... md md+1 ... jest szyfrowany jako EK(M)=mf(1) ... mf(d) md+f(1)
... . W procesie deszyfrowania stosuje się permutację odwrotną.
Przykład:
Niech d = 4, zaś f jest permutacją (kluczem) o wartości (2431), tj.
f(1) = 4, f(2) = 1, f(3) = 3, f(4) = 2.
Wówczas tekst jawny M = KRYPTOANALIZA (kolorami wyróżniono bloki tekstu
szyfrowanego) zostanie zaszyfrowany jako: RPYKONATLZIAA.
Deszyfrowanie: d = 4, klucz – permutacja odwrotna – (4123), tj.
f(1) = 2, f(2) = 4, f (3) = 3, f(4) = 1
Szyfrogram: RPYKONATLZIAA zostanie zdeszyfrowany do tekstu jawnego:
KRYPTOANALIZA